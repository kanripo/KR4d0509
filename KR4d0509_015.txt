# -*- mode: mandoku-view; -*-
#+TITLE: 圭塘小藁
#+DATE: 2015-08-25 00:12:33.852003
#+PROPERTY: ID KR4d0509
#+PROPERTY: BASEEDITION WYG    
#+PROPERTY: JUAN 别集卷下
<pb:KR4d0509_WYG_015-1a>¶
欽定四庫全書¶
　圭塘小藁别集卷下¶
　　　　　　　　　　　　元　許有壬　撰¶
　　　和虞伯生學士壁間韻¶
在公抱隠憂出塞得竒觀青山萬馬奔龍門忽中斷地¶
平豁四維天闊張一幔寄語鳴笳兒休驚暮鴻散¶
　　　和謝敬徳學士題蘇武泣别圖韻¶
死節吾已矣生還又不如天王非太忍臣罪不勝誅¶
<pb:KR4d0509_WYG_015-1b>¶
　　　二¶
親交生别去子復棄遐荒只道還家好還家恨更長¶
　　　病起漫述¶
南烹習若性出塞勉隨俗老饕不慎口蔵神畏多肉流¶
歠引羱杯馬湩注盈腹河魚巧伺人乗間頗肆酷暝作¶
還達曙腸雷殷空谷三日不能朝一餐惟可粥中年體¶
易虚攬鏡笑窗目今朝氣漸蘇鼓勇出衾褥翰墨試短¶
吟經史時引讀朝来酒入務清話慰幽獨嗟予未聞道¶
<pb:KR4d0509_WYG_015-2a>¶
結髮事干禄素餐古有譏伴食今不恧士貴早知止聖¶
許不逺復歸哉復歸哉瓦盆安脱粟¶
　　　張禮部溪山真樂圖¶
悠悠春天雲想見平時閒獨逰溪橋上暮宿山堂間澹¶
然不知愁亦復忘所歡出山初無心既出還思山蒼生¶
待霖雨欲歸良獨難山堂悵何許蕭蕭松柏寒¶
　　　次韻伯英二决明羮¶
美哉石决明江珧敢争先上界多官府肉饌繋飛仙何¶
<pb:KR4d0509_WYG_015-2b>¶
如草决明秋雨顔色鮮羮材在屋角採掇不論錢名同¶
姓異氏恂濟誰非賢一夔故足矣並畜吾不然平生負¶
此腹藜莧亦便便幸免殺生罪復無汙腸嫌諸石請絶¶
交阿草日食前眼明讀舊書歸歟了殘年豈無五畆園¶
自卜休問天食經聽君靳種法儻肯傳¶
　　　立秋¶
灤京長夏似涼秋況此持權屬蓐収莫使風霜便陵厲¶
九天龍馭即回輈¶
<pb:KR4d0509_WYG_015-3a>¶
　　　次虞伯生跋馬伯庸詩韻¶
齒髮年年改風霜日日寒誰知台輔客恰似廣文官¶
　　　二¶
酒觴時一熱詩骨自多寒智不如樗里文猶可稗官¶
　　　養馬户次伯庸韻¶
盛冬裘未完豐歳食不足為民藉驛夫馬骨猶我骨束¶
芻與斗菽俱自血汗出才釋鷹師鞍又服梵子服邊聲¶
或𤣥象去馬便可哭朝廷播政令黎庶供力役兒女甘¶
<pb:KR4d0509_WYG_015-3b>¶
作奴養馬願飼粟源源急星火金符出草屋譬舟苟使¶
覆載物其能淑百年具成規受地貧安鬻粟麥被陽阪¶
黍穄滿寒谷圃蔬接畛青樹果屯雲黑一朝化榛莽坐¶
使歌成泣我身非上梗我心匪鐵石糊口有四方從渠¶
安傳食¶
　　　省中對雨獨坐¶
風土迎秋便作寒隔亷飛雨更斑斑可人几榻清如洗¶
終日情懷淡似閒忩外天開千文闕墻頭雲放一分山¶
<pb:KR4d0509_WYG_015-4a>¶
腐儒獨坐成何事寫出新詩亦强顔¶
　　　送傑古愚上人奉詔歸山¶
墨名儒行迹雖殊進退中間見讀書一覲清光便歸去¶
古人政自不如愚¶
　　　寄趙秉彞¶
從軍苦樂不難明肯使毛錐負此生鐵騎蹴雲秋校獵¶
油幢敲雨夜論兵髮應瘴癘催全白詩為江山助益清¶
詔下凱還今有日阿緜聞已候門迎¶
<pb:KR4d0509_WYG_015-4b>¶
　　　七夕露坐感牛女事因成駁雜無實之言¶
别況經年慣佳期此夕逢終天為伉儷一水任西東人¶
世非無鵲覊忩漸有蛩鄜州共明月應是憶衰翁¶
　　　紫菊和虞伯生韻¶
天賦幽妍處士花誰將朝服苦相加薇垣有露沾秋色¶
芝嶺無霜抗日華蟹出更宜彭澤酒筍香誰羡建溪茶¶
坡仙一語推鬷蔑只在姚家與魏家¶
　　　庚申題馮致逺二畫卷越十八年㩦以來謁次¶
<pb:KR4d0509_WYG_015-5a>¶
　　　韻歸之¶
世情物態日悠悠習得襟懷淡似秋畢竟人間有歸處¶
五湖烟水一扁舟¶
半生蹤跡徧堪輿與世求疎尚未疎試把山林校朝市¶
移文猶勝絶交書¶
　　　次仲野堂(三首/)¶
緑李来禽繞屋疎秋眠不著鳥相呼雨聲偏向竹間好¶
山色㣲從烟際無¶
<pb:KR4d0509_WYG_015-5b>¶
秋林雨色上蒼苔不是花時還獨来更待窮冬晴月夜¶
草鞋踏雪看黄梅¶
雲自知歸鳥自還一堂足了一生閒門前剥啄定佳客¶
簷外孱顔皆好山¶
　　　題宣和風雨孤舟圖¶
龍樓嫌富麗著意貌荒寒烟雨迷干樹風波恃一竿時¶
移毫素在身老塞垣難玩物昭前訓誰將進縣官¶
　　　題趙幹江樓風雨圖¶
<pb:KR4d0509_WYG_015-6a>¶
人間蕞爾東南陬金陵李家無逺謀詞華欲繼後庭曲¶
不見東風空上樓當時百事尚纎麗況在畫工専末技¶
洪河喬嶽勝平生曲䦨幽檻窮清致石頭城下無重闗¶
甲馬營中有佳氣九天飛墜曹將軍盡卷版圖充上計¶
小兒造化吁可憐乾坤又到宣和年君王摇毫自塗抹¶
片紙落世人争傳坐看南北又分裂遂使兩家同一天¶
偶從斷縑閱小景慨念興亡豈天定而今蕩蕩混一圖¶
但少儂歸理釣艇¶
<pb:KR4d0509_WYG_015-6b>¶
　　　崇真宮葵花¶
繞砌亭亭晝影間相逢幸未及開殘紅妝洗露尤宜曉¶
素性傾陽不畏寒聖化薰陶等燕越仙家培植有殷韓¶
江山信美非吾土且向西風笑倚闌¶
　　　再用前韻荅王仁甫左丞¶
寒暑催浮景功名負聖時膠榮今老矣得酒且中之才¶
不能匡世吾將任采詩藩籬可翔集何用刷天池¶
　　　二¶
<pb:KR4d0509_WYG_015-7a>¶
青年無可畏況到二毛時嘯傲思元亮風流愧牧之莫¶
談今日夢但詠古人詩已作家書去先開數畆池¶
　　　江叔志堪老園¶
有地皆堪老惟鄉老最堪舊交憐尚在祖徳幸無慚野¶
景収全勝村醅取半酣客&KR0724;吾已辦行與子俱南¶
　　　送朱主觀之任東萊¶
樂嵗民聲裏名城海氣邊懸知公事少見說長官賢風¶
月三千首才名四十年天其昌晚節佳處養胎僊¶
<pb:KR4d0509_WYG_015-7b>¶
　　　次韻君謀晚晴即事¶
懷抱今秋好題詩欲滿墻吾廬吾亦愛一雨一畨涼晚¶
竹如人瘦新松共我長年来私自喜身世總相忘¶
　　　喜聞可與弟至京師¶
鶴樓東北望燕城㡬處闗河㡬日程四載三回勞逺慰¶
兩都千里尚難并開書喜報身常健見我應憐老可驚¶
咫尺對牀風雨夜此懷多少待君評¶
　　　題詩藁¶
<pb:KR4d0509_WYG_015-8a>¶
風月才情屬少年老夫老矣厭雕鐫病來越覺無詩思¶
縱有詩成似樂天¶
　　　和友人北苑馬上¶
萬事浮雲一瞬過何勞辯口似懸河北風捲雨城南去¶
明日灤江水又多¶
　　　思歸¶
思歸不惜嵗如流日望西風早作秋只知倦客還家好¶
不見西風催白頭¶
<pb:KR4d0509_WYG_015-8b>¶
　　　連雨有感¶
朅来連日雨渾似熟梅時雲岫青才露風詹白人垂隂¶
晴如善謔寒燠遽交馳㑹見驅屏翳清明萬里宜¶
　　　次賈伯堅左司寄來韻(四首/)¶
清風千里墨痕香琢出天球潤似肪已為郢歌飜白雪¶
更將仙杵搗𤣥霜¶
酒来宛國注紅香魚出涼亭薦雪肪多病浪仙都負此¶
空哦清句嚼氷霜¶
<pb:KR4d0509_WYG_015-9a>¶
書室惟須辟蠧香鈆刀誰遣試蟇肪相思夜夜秋衾夢¶
菊有黄華蟹已霜¶
賜霑炰鳯玉脂香大笑輕身服鴈肪華髮侍臣歸有日¶
鴐鵞先報一天霜¶
　　　題梨花鸜鵒扇頭¶
言非鸚鵡莫譊譊力不能髙忍爾庖白雪香中風日好¶
慎毋踰濟更来巢¶
　　　和蘇伯修侍郎寓居雜詩¶
<pb:KR4d0509_WYG_015-9b>¶
謭材寜適用竒貨本難居覊旅誰相慰親朋日有書看¶
雲歎舒卷閱市驗盈虛昨夜秋風起江湖好食魚¶
　　　二¶
心憐無所用道愧不成章下直才熊館從公又馬坊埜¶
風香列帳簷日轉迴廊花下歸来晚庭榆倒影長¶
　　　三¶
有謀空落落無事亦怱怱一代名何用千年論始公清¶
風生筆硯涼月到房櫳亦有娱心處兵厨酒不空¶
<pb:KR4d0509_WYG_015-10a>¶
　　　北苑馬上¶
古木隂隂覆苑墻鴈程霜早碧雲長欲知聖徳如天大¶
最近来庭是越裳¶
髙榆矮栁逺參差一幕秋空碧四垂莫笑從臣歸太急¶
人間天上共秋期¶
萬事浮雲一瞬過何勞辯口似懸河北風捲雨城南去¶
明日灤江水又多¶
金蓮紫菊帶烟鋪畫出雲岡萬世圖直使王嬙到青塚¶
<pb:KR4d0509_WYG_015-10b>¶
漢家當日有人無¶
　　　分省有大硯予乙亥歳嘗用之丁丑又日用知¶
　　　其美不知其竒一日滌去積墨文彩溢目波浪¶
　　　洶湧背刻翠濤字亦精勁非一洗濯不知也士¶
　　　有蓄徳蓄才遇而不知知而不盡者其長人之¶
　　　責乎作詩識之¶
積墨培光彩貞姿任涅磨浪花浮欲動池影浄相和有¶
似懷才者其如眯眼何更憐當造命不解擴恩波¶
<pb:KR4d0509_WYG_015-11a>¶
　　　代書寄可行弟(十首/)¶
灤京尺素寄沙羡料理田園有事宜撿校便當勤撿校¶
參知行欲自參知¶
祠堂花木已繁隂見說栽培用力深南土常年秋喜旱¶
更宜澆灌待成林¶
叔季勤勞共相攸為予髙作蓄書樓先公遺後一萬卷¶
明日投簪去校讎¶
樓後樓前地有餘埜心常愛樹扶疎四時花木須栽徧¶
<pb:KR4d0509_WYG_015-11b>¶
更作蓮池就偃瀦¶
漢川雲夢有租田今歳應逢大有年約束諸僮公出納¶
羡餘留糶杖頭錢¶
雙鶴廣陵来敝廬啄苔穿竹日相娱莫教忘却蹁躚態¶
嵗晚待渠從老夫¶
桂花初放小山幽更有蒲萄映石榴食實折花歸有日¶
休教蕪穢負清秋¶
當年手自植栟櫚别後長添㡬尺餘說與園丁宜善視¶
<pb:KR4d0509_WYG_015-12a>¶
老饕歸欲食其魚¶
文竹移栽只五根来時無數長兒孫不因繁冗休輕剪¶
要使清隂過酒尊¶
眼花齒動鬢斑斑三十年来不暫閒多少家庭纎悉事¶
從今先約莫相闗¶
　　　和謝敬徳學士雜詩(三首/)¶
翠樓天際鬱峥嶸粉澤龍岡壯帝京地勢逺連椶殿起¶
簷牙髙並鐵竿撐葱葱佳氣歸環極穆穆昌期見迓衡¶
<pb:KR4d0509_WYG_015-12b>¶
長樂退朝容緩轡斷雲収雨半山明¶
長日官曹似馬曹絲桐時得事吟猱救時乏策當投紱¶
遣興成詩敢奪袍白海波隨秋雨漲黒山雲壓晚虹髙¶
清尊常滿朝簪盍誰道驅馳我獨勞¶
尚服三庚進紫綃清氷沙底未全消魚龍陸海無宫市¶
鼓吹鐃歌有徵招自在干年蒼鹿健閙粧三日玉驄驕¶
最憐學士神仙福終日吟詩不造朝¶
　　　右酬謝詩計拾貳首今止三首全集共百廿首¶
<pb:KR4d0509_WYG_015-13a>¶
　　　今止伍拾九首緱所収亦少半爾諸公序文却¶
　　　存附録于後¶
　　　記逰¶
太行之秀至吾鄉西山融結為最幼讀書江南既仕奔¶
走中外雖兩歸鄉里而憂患荒迷世故縈繞望西山如¶
天上不得至也觀郡乘載栁仲塗居蕩聞僧惟深言天¶
平泉石過衡嶽逺甚及同㳺方信其言不妄益欲一逰¶
至元四年戊寅歳得請歸九月三日甲子偕監郡荀公¶
<pb:KR4d0509_WYG_015-13b>¶
和叔始為林慮之行午出西水門過孫平邵村時百穀¶
已収芋區蔬圃棊錯星布柿林如江南橘黄時逺近蔽¶
虧歴流寺固縣大風揚塵俄幸止孝親寺僧水冶士大¶
夫暨巡徼監當官聞来迓晚宿寺中僧西溪年八十八¶
尚能欵客明日夙興拜韓公墳讀富鄭公所撰碑碑有¶
亭故無損石極美碑隂有樹如水墨所畫墳皆甓甃完¶
者尚多兵荒中有僧紀公奮身捍蔽卒頼其力宅兆形¶
勢風水家圖以為式以為天地間不多見者憑髙歴覽¶
<pb:KR4d0509_WYG_015-14a>¶
又登寺西南經閣果極其妙髙下隂顯與圖所傳不異¶
也顧豐安兆域寺燬於兵僧徒解散豪右斬木埜人盜¶
甓殘毁殆盡則紀之功可念也昔魏公以大功徳為宋¶
社稷之臣兩墳寺皆勑額以之主墳而一得一否亦人¶
力之所不能及者乎小酌遂行林州知州李祜之延同¶
知梁思誠仲信判官張仕謙子信迓于諸翟晚至州宿¶
萬安寺丙寅謁廟學逰黄華山和叔送予出郭北門歸¶
祭其故人同知梁仲信諸生李冕咬咬侍行十餘里至¶
<pb:KR4d0509_WYG_015-14b>¶
其麓皆小石槲樕是日大霜水皆氷人謂地髙寒較他¶
地早一月槲葉青紅可愛路漸髙聞水聲於灌叢亂石¶
中又數里山益髙峯益峻壁益峭澗益深路益險水聲¶
益大峯回路轉掩抱重疊使人應接不暇澗皆磐石髙¶
下為磴級泉流其上懸而為練激而為湍飛花旋碧喧¶
豗飄洒其瀦而為泓者清澈如空纎芥可見寺相近屏¶
嶂益竒亂石不可騎過磐石道左有水磑作屋其上¶
自麓又十里至寺山僧三四輩問以古皆不知石柱刻¶
<pb:KR4d0509_WYG_015-15a>¶
張商英絶句詩(缺/)言髙歡避暑事綦字韻叶来字註切¶
其下他柱多題刻漫㓕不可盡讀大率多崇觀間人少¶
憩遂入山觀水簾一僧前導山民十餘輩持斧鍤剪椔¶
翳掇碎石僅能投足馬不負人且不能登陟人力憊極¶
又據鞍不跬步又下若是者逾三里許遂不可騎矣始¶
見懸瀑如練於半天騎留林石間相率牽擁而登焉峻¶
坂㣲徑亂石犖确如梯而無級樛木交錯攀蘿挽條尺¶
寸而進賴健卒曳絙於前挽之而登因思東漢封禪記¶
<pb:KR4d0509_WYG_015-15b>¶
所載登泰山事此近似焉數問僧至否以僧言逺近為¶
喜畏又三里許始至加逺不能進矣有石突出如屏四¶
向無所連著其髙入雲所謂挂鏡臺也前有磐石疲甚¶
坐其上從者齎酒脯至仲信年六十餘矣懼其不任登¶
陟留之寺中俄亦躡屩以兩卒掖而至又迷路枉里許¶
石上望水簾北崖者僅如匹練下濺崖飛白始闊其西¶
者崖上垂白亦不過丈許意謂昔人傳誇過實俄從卒¶
持二氷柱長五尺許以獻云至簾下得之且盛言其偉¶
<pb:KR4d0509_WYG_015-16a>¶
遂欲即之發火煑酒引滿數爵諸生暨從者遍飲之乃¶
縁南崖㣲逕迤邐而西而北坡極陡峻草石皆氷滑不¶
可投足尺寸展移栗栗危甚乃至西崖下水簾内仰面¶
而望之目力為窮始見崖上之水飛&KR0904;散布疎密勻整¶
自崖而下至澗底其長不知幾百丈其闊百餘尺光明¶
透澈去人尚五丈許真所謂迸珠簾者也負崖坐石久¶
之仲信又跼蹐以酒至為引數爵力稍蘇攀援而北仲¶
信不能從也獨遣其卒挈酒以從轉折而東至北崖簾¶
<pb:KR4d0509_WYG_015-16b>¶
下有嵓坐數十人簾之長又過於西者東邊則頗濃厚¶
自巔至地時如團雪投墜而散連屬不斷加以動摇飛¶
舞如玉龍蜿蜒餘皆與西簾同兩簾皆清氣襲人時時¶
飛灑如細雪著人面信天下之竒觀也簾下沾灑細草¶
皆為清氷日夕凝積或聳直如玉笋或扶疎如珊瑚蔽¶
崖爾彌竒形異狀不可殫記瓊田瑶草殆此謂也西崖¶
下望挂鏡臺則培塿矣此山之形竒峯重疊如展畫屏¶
不知髙挂鏡臺者又㡬百尺周圍環抱而開豁其東臺¶
<pb:KR4d0509_WYG_015-17a>¶
如門屏而位置偏南臺前之山一遮一掩又不知其㡬¶
百重也始坐磐石疑水簾之小盖遼逺空闊掩暎崖石¶
淡然而無加以老目茫茫故也北簾之東又有懸瀑望¶
之差小青壁無路不能即而觀也久之循来跡而歸石¶
間多蘭土人不識臺上石墜於下者皆為水波龍鱗之¶
狀方平可愛惜路險不能致也與仲信輩罄酒殽而歸¶
歸途趨下差覺易僧醉喜甚捧氷如珊瑚者前行至繋¶
馬所且乗且步俄至寺前就磐石列壺觴以坐又以紅¶
<pb:KR4d0509_WYG_015-17b>¶
樹及山果之如丹砂者與僧所持氷列於前清泉泠泠¶
過壺觴間且嗽且盥且觴且詠非迫於暮不忍歸也和¶
叔率州官載酒迓於郭至寺以所携水簾泉瀹茗飲之¶
丁夘之延子敬同至墨竈山寺殿東椒壁有梅軒佚老¶
貞元癸酉歳所題文字皆竒其下殘缺石柱多宋人題¶
名縁石磴登方丈鳴筝小酌從者得雉為炙以侑觴題¶
詩於東壁而出至谼峪東二里餘支提龕琢石崖為之¶
有開元十九年蔡景所撰碑刻甚精寺前流泉怪石不¶
<pb:KR4d0509_WYG_015-18a>¶
減皇華寺有巨槐䕃地數畆山門有白松皮葉皆異磚¶
塔嵌張商英聖燈石刻聖燈寺在西北絶頂望之隱隱¶
見其殿宇僧云葢四十里之遥舊傳聖燈誠慤拜禱則¶
見商英而後見者多自矜必刻石以紀近年元遺山亦¶
有詩紀之和叔云某官甚不叶人望亦嘗禱而見之余¶
不禱也余服其言清泉㶁㶁循殿階而流歴石磴至方¶
丈望五松亭方丈西有磐石坐於是得山尤佳午和叔¶
治具張樂夜分始休夢回泉聲滿耳可以消酒戊辰早¶
<pb:KR4d0509_WYG_015-18b>¶
浴於寺之浴室題名白松刻石後殿石柱之延子敬歸¶
和叔入浴余獨乗月登陟坐松下磐石僧有普静者善¶
觱篥終日獻藝至是又挈其徒按羯鼓笙笛鏗鍧交奏¶
迭作於月明松影中清風颯然山鳴谷應不知此身之¶
在人世也長老勝祥又進數尊而後歸寢昔歐謝諸公¶
逰嵩山見石室汪僧叩厥至論余之㳺乃得此輩可為¶
一笑然亦陶冩終日正自不惡此山秀拔在黄華之右¶
至於水簾之竒偉與夫遮掩環抱重疊深逺則不及也¶
<pb:KR4d0509_WYG_015-19a>¶
二山之泉皆去山數里洑入地中已已將逰栖霞和叔¶
謂其地無大竒計程欲以九日登鳯寧山遂不果徃東¶
迴過諸翟翟曲宿下洹庚午至鳯寧山山在洹水之隂¶
峭□竒秀望之如鳯聲石為兩翼上各有亭其巔又為¶
亭亭上為屋兩重塐三聖女其上有金泰和間碑載赫¶
舍哩氏所建三女則不能究其氏族也山多古柏路甚¶
險登之甚勞既至其巔則俯瞰二亭若井底坐久風急¶
始徹俎而下過南齊觀丈八佛大磚浮屠貯佛其中有¶
<pb:KR4d0509_WYG_015-19b>¶
紹聖間石刻過槎牙嶺至善應宿儲祥宫宫有洞房以¶
甓為之辛未登西樓和元裕之詩遣捕魚得鯉鯽活躍¶
几席前午泛舟觀泉於宫之西泉皆洹之洑流而突出¶
石崖下騰湧如歴下所謂趵突者清澈尤甚土人疏導¶
作堰以激磑碾為利甚大登龍祠祠下泉出尤怒日已¶
暮道人載酒于岸以俟遂醉而歸仍宿宫中壬午道人¶
擊雲璈侑觴方盤桓殿廡求盜二人報大尹杜公率其¶
屬迓二日不得已遂歸徃返九日㳺歴四百里山中憩¶
<pb:KR4d0509_WYG_015-20a>¶
息則有從者絃歌之娛馬上疲憊則聽和叔劇論可以¶
醒塵思遣睡魔餘力所及得詩凡三十四首姑録之以¶
記嵗月所不足者天平栁公仲塗所㳺西山最勝者和¶
叔謂異地險甚且路經大雨不可行栖霞又尼於猶豫¶
而玉泉澤陽諸山皆有可觀未得歴至張本於是尚有¶
待於他日焉¶
　　出郭¶
萬慮攻催雪滿頭還鄉纔得縱遨逰太行雲盡青浮曉¶
<pb:KR4d0509_WYG_015-20b>¶
洹水霜餘碧染秋漸老始知閒有味此回真與世無求¶
溪山好處鴟夷滿況有風流老郡侯¶
　　　出郭見柿園如江南橘林¶
落日郊原秋滿烟煌煌星火爛將然一時喚醒江南夢¶
恰似洞庭霜後天¶
　　　水冶道中¶
人煙仍古邑村落帶清泉修竹雲千畆垂楊翠半天滌¶
塲餘滯穗沽酒險豐年欲結雞豚社慙無二頃田¶
<pb:KR4d0509_WYG_015-21a>¶
　　　題水冶寺¶
永額僧知宋佳城石紀韓懷賢時拊髀弔古一凭闌清¶
夢雲龕静悲歌野樹寒山川豈専美東北又豐安¶
　　　謁韓墳¶
考譜披圖總未真兩迴親得拜公墳降神生作三朝相¶
聚氣嘘為五色雲宅兆發靈符厚徳碑銘無愧有竒勲¶
憑髙更欲携形勢逺樹寒鴉滿夕曛¶
　　　張彦謙署令以山水横披見贈次卷中詩韻而¶
<pb:KR4d0509_WYG_015-21b>¶
　　　歸之¶
霜溪帶寒沙西山展晴麓已從招提逰更就招提宿烟¶
霞遂埜逸宇宙入清矚歸来復歸来鄰翁酒初熟¶
　　　途中口號(二首/)¶
人人載酒具盤飱盡說監州昔有恩底事當途羅几案¶
只愁旌斾過柴門¶
城郭囂塵厭徃還出城依舊不能閒野人豈識予心事¶
只羨丹墀第二班¶
<pb:KR4d0509_WYG_015-22a>¶
　　　㳺黄華寺始至其麓喜而為詩¶
槲樕連山麓霜餘翠間紅架巖茅屋小分水石渠通漸¶
覺烟霏重時疑道路窮升髙宜努力中止戒瘝痌¶
　　　和崔信叔欲卜鄰黄華(二首/)¶
昔年柱杖百錢逰曽到黄華最上頭案此畫圖分中半¶
與君来徃亦風流人生早退為難得心約真同盖不謀¶
加以數年婚嫁了移文儻肯少寛不¶
哀樂中年已倦逰舊山頻夢大刀頭髙歡殿後雲猶在¶
<pb:KR4d0509_WYG_015-22b>¶
王母祠前水自流涉世到頭渾是錯得歸真箇善為謀¶
溪堂萬卷同君讀此樂人間果有不¶
　　　黄華山中雜詩(四首/)¶
道人解后一開顔為借邛枝策我孱鳥語留人還小住¶
晚風吹破水中山¶
縁山詰曲路偏賖路轉山回境益佳寄語安排好東絹¶
為君斷取上黄華¶
手拄一條青竹杖真成自挂百錢逰夕陽欲下山更好¶
<pb:KR4d0509_WYG_015-23a>¶
林深無人不可留¶
掛鏡臺西掛玉龍半山飛雪舞天風寒雲直上三千尺¶
人道髙歡避暑宫¶
　　　黄華山次鹿菴韻¶
吾聞林慮西茲惟羣山㑹一舍入髙寒百里見空翠雄¶
踞魏韓境特立宇宙内雪浪驚起陸天花亂縈帶排雲¶
列竒峯極目認涯際出泉如江河岩壑困横潰轉曲路¶
疑盡喧豗地將沸干崖與秋髙一徑穿雲細仙凡㡬塵¶
<pb:KR4d0509_WYG_015-23b>¶
隔跬步萬景萃攀縁攻折屐馳騁謝攬轡水簾真雄偉¶
清響落天外淵客泣淋漓天孫織纎麗空明㡬百丈振¶
古捲不易清氷瑶草亂白日洞天閟自非骨有仙未許¶
踐福地磐石几席陳魯酒殽簌配道士山中宜宰相山¶
中貴泉石聽吾言吾言諒非戲¶
　　　題墨竈寺方丈東壁¶
四圍嵐氣濕人衣五馬行秋弭節時莫遣鳴筝響空翠¶
恐教猿鶴怪歸遲¶
<pb:KR4d0509_WYG_015-24a>¶
　　　次雲山上人韻¶
雲埋墨竈久無烟散作晴嵐簇馬前白石清泉有今日¶
紅塵烏帽笑當年¶
　　　出山次衣字韻¶
黄葉紛紛落滿衣山僧扶袖下山時莫嫌欵段非良足¶
老子行山正要遲¶
　　　墨竈寺追和緱山先生韻¶
丹霞圓鎖翠潭潭仰面青天鏡出函解組已能辭好爵¶
<pb:KR4d0509_WYG_015-24b>¶
判山還欲署新銜冷傳霜信風生谷清透雲根月滿巖¶
却憶瓈江舊林壑幾多烟霧䕶松杉¶
　　　&KR2762;峪山寳巖寺(二首/)¶
擇勝何年著梵宫日窮猶未盡重重翠紅照耀三千界¶
屏障周圍十二峯雪澗清泉響寒玉雲岩喬木捲蒼龍¶
尚憐不盡登臨興天際危亭見五松¶
烟嵐融翠濕濛濛石路縈紆細入空明月百壺松影下¶
清風一榻水聲中聖燈不為吾儕現俗樂誰令釋子通¶
<pb:KR4d0509_WYG_015-25a>¶
兩宿豈能窮勝事山門愁見馬頭東¶
　　　&KR2762;峪寄可行弟¶
千巖萬壑鬱蒼蒼葉正殷紅菊正黄莫訝荒㳺倦回轡¶
要因髙處過重陽¶
　　　静師觱篥歌¶
霜清萬籟千顒収老月軋露寒波流山僧具眼識埜逸¶
醉挾楚竹来鳴秋一聲透空石盤裂剛風不動雲夷猶¶
驚猿無地避急響木葉欲脱林鴉愁激揚初似士引角¶
<pb:KR4d0509_WYG_015-25b>¶
嬌滑忽如鶯囀喉千聲百聲若縷貫氷蠶繹繹獨繭抽¶
傳來定從龜年輩逸調當是雲師儔昌黎不用笑髙唱¶
形骸散浪為浮鷗是時軒墀月正午諸僧舉白紛獻酬¶
歸眠正有出塵想竹色已曉風颼颼¶
　　　&KR2762;峪用象菴韻¶
穿雲驕馬路三日往復還層峰皆離竒一一青雲邊懸¶
泉走白虹遥岑生紫烟肺腑巧遮掩岡巒隨折旋我有¶
扶老笻不讓歸湖船三日得其凡縱念窮其巔便將巢¶
<pb:KR4d0509_WYG_015-26a>¶
雲松終嵗清玉蓮誰能共幽討未用譏流連¶
　　　九日登鳯寧山¶
亭亭鳯寧山形勢若飛動胡為不飛去仙真此摶控靈¶
跡既不閟烟霞遂増重城居見其圖清賞時入夢今朝¶
事幽尋霜風肅飛鞚適與佳節㑹更與佳人共危亭搆¶
兩翼飛雲連畫棟翠柏瀉秋聲紅樹列清供遐觀千里¶
近長歌百杯送洹流嗽其根俯瞰清可弄陟降自忘疲¶
酬酢益豪縱牛山何用悲茲方待鳴鳯¶
<pb:KR4d0509_WYG_015-26b>¶
　　　過南齊觀丈八石佛僧云得之田中耕者始見¶
　　　其頂隨發隨出因作浮屠居之¶
教已由天降人猶入地求生民困狂走滄海遂横流塔¶
影千年月松聲萬壑秋考碑當紹聖文物正崇脩¶
　　　㳺善應次元裕之韻(五首/)¶
兎絲休羨倚蓬麻鳯鳥還来訪竹花昨夜山翁宿何地¶
水雲深處玉皇家¶
溪山好策一枝藤學得襟懷淡似僧舊習掃除猶未盡¶
<pb:KR4d0509_WYG_015-27a>¶
留詩聊用記吾曽¶
㡬處青旗暎小橋村醪時用慰無聊我来本是逃名姓¶
莫為題詩更自標¶
猿鶴煙霞日漸親黄扉人已作山人只應堂下潺潺水¶
洗盡東華舊染塵¶
琳宫夜静覺寒生霜碧澄澄浸月明滿耳驚濤不成寐¶
四山雲樹更秋聲¶
　　　善應泛舟(二首/)¶
<pb:KR4d0509_WYG_015-27b>¶
霜水清深處烟嵐紫翠間清風時信棹落日正宜山空¶
闊凝絲竹潺湲響珮環道人盤石畔崇酒待予還¶
郡西風物皆吾土十二年間到兩迴不是觥船有今日¶
溪山渾似未曽来¶
　¶
　¶
　¶
　圭塘小藁别集卷下¶
