# -*- mode: mandoku-view; -*-
#+TITLE: 圭塘小藁
#+DATE: 2015-08-25 00:12:33.814240
#+PROPERTY: ID KR4d0509
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0509_WYG_013-1a>¶
欽定四庫全書¶
　圭塘小藁卷十三¶
　　　　　　　　　　　　元　許有壬　撰¶
　　長短句¶
　　　水調歌頭(題蕭獨清/山水勝處)¶
山水據全勝消得獨清人神仙定在何處此處可尋真¶
山有蓬萊氣象水是瀛洲風物人是葛天民翫得紫芝¶
老吟盡碧桃春　四時花千日酒一溪雲回頭下望濁¶
<pb:KR4d0509_WYG_013-1b>¶
世無地不紅塵憶昔乗軺江右目斷丹霞翠壁底事走¶
踆踆今日送君語聊為自移文¶
　　　二(即席贈河南/㢘使髙辛甫)¶
徒陽記同署三十四年過朝臺暮省蹤跡贏得鬢雙皤¶
一别又逾一紀百嵗都能幾見塵事日蹉跎今夕復何¶
夕旌節照山阿　笑年來洹水上試漁蓑迂疎乆厭城¶
市其奈故人何浩蕩雲山烟水寥落晨星霜木如子已¶
無多邂逅一尊酒忍負醉時歌¶
<pb:KR4d0509_WYG_013-2a>¶
　　　沁園春(寄題詹事丞張希孟/綽然亭用王繼學韻)¶
俯仰乾坤傲睨羲皇優游快哉看平湖秋碧净隨天去¶
亂峰煙翠飛入忩來鴻鵠翺翔雲霄寥廓斥鷃蓬蒿莫¶
見猜門常閉怕等閒踏破滿院蒼苔　人間暮省朝臺¶
奈烏兔堂堂挽不迴愛小軒月落夢驚風竹空江嵗晚¶
詩到寒梅兩鬢清霜一襟豪氣舉世相知獨此杯京華¶
客問九衢何處堪避風埃¶
　　　二(自述/)¶
<pb:KR4d0509_WYG_013-2b>¶
弱冠離家浪走人間餘三十年奈救時才短虚塵政府¶
讀書功少深負經筵風月西清氷霜栢署一嵗中間漫¶
幾遷君恩重便不敎覆餗直許歸田　豐碑髙表洹阡¶
又飛上吳頭萬里船把家傳圗史拂除塵蠧舊栽松竹¶
收貯雲烟大别嵯峨鵠山縹緲盡在先生几案前閒人¶
事但登樓小酌閉户髙眠¶
　　　木蘭花慢(至大戊申八月二十五日同疎仙萬/户游城南㢘園園甲京師主人埜雲)¶
　　　(左丞未老休致清露堂扁命予二人分賦長短/句予得清字皆即席成章喜甚榜之堂上疎仙)¶
<pb:KR4d0509_WYG_013-3a>¶
　　　(其甥也後史/號酸齋云)¶
渺西風天地拂吟袖出重城正秋滿名園松枯石潤竹¶
瘦霜清扁舟采菱歌斷但一泓寒碧畫橋平放眼竒觀¶
臺上太行飛入簾楹　主人聲利一毫輕愛客見髙情¶
便芡剥驪珠蓮分氷繭酒注金瓶風流故家文獻况登¶
髙能賦有諸甥清露堂前好月多應喜我留名¶
　　　摸魚子(中都餞荀平叔/都事赴大都)¶
正荒寒似逃空谷佳人又話離别風低白草天無際漠¶
<pb:KR4d0509_WYG_013-3b>¶
漠平沙如雪心欲折看落日飛鴻一線明還滅長歌激¶
烈把湖海襟期關山風物取次付彈鋏　毛錐子千古¶
鑚研搜刔誰知更比鳩拙仲宣不作登樓賦閒殺一天¶
秋色珊珮玦羨公去鳴騶醉上長安陌予懐轉結怕紫¶
塞寒深碧雲暮合酒醒見明月¶
　　　水龍吟(趙伯寧中丞代祀/淮浙過維揚徴賦)¶
五雲飛出蓬萊天香散滿人間世龍翔鳯翥千齡一遇¶
明良慶㑹節鉞重來士民騰喜山川増氣想四方地逺¶
<pb:KR4d0509_WYG_013-4a>¶
九重心切都要見閭閻事　寤寐天顔咫尺裊秋風一¶
鞭歸騎青年勲業烏臺倚重紫垣虚位自顧疎庸資身¶
無䇿敢論經費但儒酸不改作鹹充賦助和羮味¶
　　　二(遊三/臺)¶
幾年三到三臺往年不似今年好故人雲集逺山屏列¶
蔚藍清曉趙舞燕歌一時竒絶百壺傾倒對山川如昔¶
風烟不減但人比當時老　放眼秋容無際碧澄澄鴈¶
天霜早曹瞞事業悠悠斜日茫茫衰草為問漳流古來¶
<pb:KR4d0509_WYG_013-4b>¶
豪傑浪淘多少有建安遺瓦張吾筆陣把姦雄掃¶
　　　三¶
予一病五十日始愈因自㸃撿目視雖不如昔書字稍¶
大者尚可夜讀手可揮翰足可步園腹可容酒齒可齧¶
肉耳可聴歌體禀素弱今六十有七而得所謂六可者¶
私自喜幸戲成此曲子之所慎疾也乃深寓節飲之意¶
焉¶
可翁㸃撿形骸闗心六事今猶可摩挱老眼殘編細讀¶
<pb:KR4d0509_WYG_013-5a>¶
小窓危坐信手揮毫雲烟撩亂波濤掀簸笑蹣跚病足¶
登山不武尚能踏苔痕破　便腹還堪容酒齒牙攻脯¶
殽蔬果歌聲到耳宫商少誤肯敎輕過饞口如門丁寧¶
告戒却須堅鎖怕麴生徒衆羣然趨入困風流我¶
　　　賀新郎(登膝王閣/用稼軒韻)¶
陳迹空鳬渚悵繁華等閒一夢便成今古佩玊鳴鑾人¶
如畫何處為雲為雨只明月還生春浦帝子當時無窮¶
欲奈浮雲回首渾非故天有意肯輕許　江湖襟帶雄¶
<pb:KR4d0509_WYG_013-5b>¶
吳楚更翩翩三王文采儷章駢句一旦飛來辛家筆才¶
見龍翔鳯舞漫千載懐人延竚豪傑紛紛今誰在笑世¶
間華屋争寒暑瀛海逺去無侣¶
　　　滿江紅(次湯碧山/清溪韻)¶
木落霜清水底見金陵城郭都莫問南朝興廢人生哀¶
樂載酒時時尋伴侣倚䦨處處皆樓閣對溪雲試放醉¶
時狂渾如昨　沙洲外輕鷗落風帘下扁舟泊更寒波¶
摇漾緑蓑青箬為向九原江總道繁華何似今涼薄怕¶
<pb:KR4d0509_WYG_013-6a>¶
素衣京洛染緇塵從新濯¶
　　　二(和郭子敬夏/日村居韻)¶
一曲清溪收拾盡風聲月色還自笑六旬將近數椽方¶
葺已分封侯非燕頷儘敎有地争蝸角筭人生難得是¶
清閒吾今得　離離黍芃芃麥觀此景皆真樂更葵花¶
未謝藕花仍發繁劇只因詩有債迂疎却喜門無客問¶
小亭盛暑不容人今秋月¶
　　　滿庭芳(惜詧士安馬明初/登荀和叔廣思樓)¶
<pb:KR4d0509_WYG_013-6b>¶
沙路無泥栁風如水嫩凉偏入吟鞍廣思樓上雨後看¶
西山回首炎氛千丈便長嘯跳出塵寰青天外斜陽淡¶
淡倦鳥正飛還　郊原秋色裏望窮霄壌倚徧䦨干問¶
神仙何處獨占髙寒樓下悠悠洹水為底事不暫休閒¶
吾衰矣休將舊手遮日上長安¶
　　　二¶
槐院風清蘚階塵浄日長鎮掩衡門葛幃藤簟石枕竹¶
夫人不作南柯痴夢要來往月窟天根花隂轉間關幽¶
<pb:KR4d0509_WYG_013-7a>¶
鳥啼破一窓雲　起來盤膝坐松風沸鼎花雪浮春便¶
洗除胸次多少凝塵更喜秋原有月籬頭貯小甕清尊¶
東籬下黄花香裏顛倒白綸巾¶
　　　三(庚寅正月十六/日夜獨酌戲成)¶
學本迂疎才非明哲天恩偶聴歸田良辰美景相遇更¶
欣然細數人生行止或城市或在林泉都評過忘形適¶
意惟是在尊前　只今頭盡白但憐飲量不似當年甚¶
蘖痰媒渴無事招愆時有親朋來勸學康節微醉為賢¶
<pb:KR4d0509_WYG_013-7b>¶
先生笑偶當乗興又作飲中仙¶
　　　望月婆羅門引(偕王仁甫左丞賈伯堅左司朝/罷過李廷秀參議因觀盆梅遂)¶
　　　(成懽酌廷秀求/詞醉中賦此)¶
紫宸朝罷東風吹到謫仙家貂裘抖擻塵沙一室窓明¶
几浄人境獨清華有息齋名畫殿帥髙茶　主人意佳¶
道分手即天涯何事相逢不飲戚戚嗟嗟黄封旋拆有¶
鵝腊雞朐與兔羓公不飲辜負梅花¶
　　　二(雪夜宴沙班良輔家/時為湖南宣慰使)¶
<pb:KR4d0509_WYG_013-8a>¶
人家十萬春風先到使君家天公更助芳華盡把樓臺¶
粉澤瓊樹映横斜要歌宜白雪暖借流霞　吳姬趙娃¶
亂銀燭影交加不放行雲歸去敲碎紅牙可憐杜老肯¶
飛送江頭只岸花争似我夜醉長沙¶
　　　江城子(次韻/)¶
懶如沙烏拙如鳩為無求得無憂底事疎狂却效子長¶
遊畢竟無求何用出求不得亦宜休　西風真欲釀羇¶
愁試登樓望南州黄葉疎雲摇蕩一川秋更被誰家多¶
<pb:KR4d0509_WYG_013-8b>¶
事笛聲不盡思悠悠¶
　　　二(飲海子舟中班彦功/招飲斜街以此荅之)¶
栁梢烟重滴春嬌傍天橋住蘭橈吹暖香雲何處一聲¶
簫天上廣寒宫闕近金晃朗翠岧嶤　誰家花外酒旗¶
髙故相招儘飄搖我政悠然雲水永今朝休道斜街風¶
物好才去此便塵囂¶
　　　行香子¶
璧月香雲小院重門辦詩愁多是黄昏梨花淡淡栁絮¶
<pb:KR4d0509_WYG_013-9a>¶
紛紛對古銅爐神品畫靚粧人　半醉多羞一笑欺春¶
有丹青描畫難真秋波側媚雲岫輕顰是蘂珠仙巫峽¶
女洛川神¶
　　　南鄉子(醉書月香/亭桂几)¶
老子分漁樵説著登山氣便豪天外長江流不盡迢迢¶
脚底青雲步漸髙　兩手敢辭勞右有深杯左有螯我¶
似淵明多一字陶陶明日黄花笑二毛¶
　　　二(贈乾二絃胡/琴髙才甫)¶
<pb:KR4d0509_WYG_013-9b>¶
錦瑟思華年底用嘈嘈五十絃兩線清絲千萬調能傳¶
句句分明字字圎　髙藝擅華筵多少新聲出自然更¶
著郭娘歌宛轉相聨消得詩人筆似椽¶
　　　三(次可/行韻)¶
薄宦苦營營半世長亭復短亭一旦結茅當疉嶂雲屏¶
朝暮隂晴幾様青　濁酒瓦盆盛農父無才却有情好¶
雨知時公到此安寧話到盆空月滿庭¶
　　　四(次可/行韻)¶
<pb:KR4d0509_WYG_013-10a>¶
小隠逺民㕓草舍三間栁作椽圍繞佳城才二頃山田¶
便覺胸中綽綽然　世態自争妍老我壺觴業自專地¶
闊天寛容舞袖回旋又似偷閒學少年¶
　　　臨江仙(黎江萬梅方吐而予來長沙風/雪十日晴後值大霜有懐而作)¶
十日惡風三尺雪繁霜又滿人間梅花誰與問平安玊¶
肌清似削争奈許多寒　夢繞琅瓈江上路竹籬茅舍¶
青山莫敎芳酒滯歸鞍黄昏無限月待我倚闌干¶
　　　鵲橋仙(同李雲松宣慰過思/齋宣慰值出書其壁)¶
<pb:KR4d0509_WYG_013-10b>¶
雲松仙客箕山道士來訪思齋老子思齋何處未歸來¶
想只在翠紅鄉裏　風清月白橙黄蟹紫一巷笙歌紛¶
起良宵不遇負佳賔都不念人生有幾¶
　　　二(贈可/行弟)¶
花香滿院花隂滿地夜静月明風細南坡一室小如舟¶
都斂盡山林清致　竹簾半捲柴門不閉好箇暮春天¶
氣長安多少曉雞聲管不到江南春睡¶
　　　三(贈相士/周可山)¶
<pb:KR4d0509_WYG_013-11a>¶
春秋七袠江湖萬里老子閲人多矣兩朝名勝一囊詩¶
道渾似當年袁李　紅塵陌上白雲堆裏擾擾浮生行¶
止我非燕頷虎頭人但酒聖詩狂而已¶
　　　四(宴胡安常/侍御家)¶
清香華屋黄葵紅葉政是新凉時節文園多病不勝杯¶
辜負殺一庭秋色　珍殽紛錯玉醅芳烈醉倒江湖狂¶
客凉天佳月即中秋更有箇今年閏月¶
　　　五¶
<pb:KR4d0509_WYG_013-11b>¶
心閒勝貴身閒勝富已往而今始悟來言精力未宜閒¶
此俗子便宜推去　秋風雞黍春山杖屨盡是幽人樂¶
處儘敎鬚鬢雪飃蕭總不礙銜杯琢句¶
　　　蝶戀花¶
九陌千門新雨後細染濃薰滿目春如繡恰信東君神¶
妙手一宵緑徧官橋栁　樓下蘭舟樓上酒沙暖蘋香¶
渾似來時候説與可人知信否傷春更比悲秋瘦¶
　　　二(丁亥正月十三日親/朋治具醉中賦此)¶
<pb:KR4d0509_WYG_013-12a>¶
老子行年過耳順蓬鬢飄蕭人道猶風韻領畧風光元¶
有分賞心又喜燒燈近　薄雪初消寒欲盡詞館多閒¶
時得陪英俊便訝連朝為酒困東君已是傳花信¶
　　　漁家傲(歌圭塘四/時四首)¶
氷盡泉香雲縹緲韶華隠隠浮林杪酒在葫蘆魚在沼¶
清晝悄好音時復來黄鳥　管領風光心未老衰顔却¶
怕清波照有酒可斟魚可釣能事了東風一曲漁家傲¶
窓影倄篁搖翠葆牆隂幽逕連芳草驀地雨來荷葉閙¶
<pb:KR4d0509_WYG_013-12b>¶
香更好亂烟浮動紅雲島　穉栁千條絲嫋嫋栁邊宜¶
著蘭舟小世態紛紛何足校收桂棹嗚嗚且和漁家傲¶
露洗璇穹青杳杳年光紅入灘頭蓼翠葢撑烟吹半倒¶
霜信早一匲寒影磨清曉　早是軒扉塵不到好山更¶
與供登眺酒債漸多詩債少飜水調西風幾疊漁家傲¶
落日崇臺寒力峭登臨恰似尋安道有竹何人能逕造¶
吾不誚相逢要遂掀髯笑　雙檜凌空龍夭矯有知定¶
訝人枯槁&KR0575;重嵗寒氷雪操君自寶老夫但和漁家傲¶
<pb:KR4d0509_WYG_013-13a>¶
　　　太常引(武昌/别墅)¶
臙脂山下老農家看雲樹翠交加香透小窓紗是昨夜¶
幽蘭放花　引泉澆竹破苔移菊更種故侯𤓰一笑有¶
生涯便休歎清霜鬢華¶
　　　二(速可行/治具)¶
小齋瀟灑頗宜貧清有竹静無塵俗子不敲門只風月¶
烟霞是鄰　古瓶清雅寒梅疎瘦昨是忽紛紛尚有一¶
枝春快報與南㕔主人¶
<pb:KR4d0509_WYG_013-13b>¶
　　　三(登樓/觀栁)¶
雪消春氣恰和柔先到栁稍頭數日不登樓笑青眼窺¶
人尚羞　清明近也老夫耄矣其忍負歡游飛絮便生¶
愁儘都變浮萍去休¶
　　　四(烏克章杜徳常寓所/二松可愛醉中賦此)¶
二松如盖偃中庭向朱夏作秋聲摇影動疎櫺掩映得¶
苔痕轉青　西清愽士西臺御史相對又雙清咫尺到¶
蓬瀛休認作藍田縣丞¶
<pb:KR4d0509_WYG_013-14a>¶
　　　五¶
圭塘種藕已多時貼水曉星稀生意一朝回便萬柄紅¶
酣緑攲　連宵驟雨透空繁響清絶不容詩對景(原闕/)¶
<pb:KR4d0509_WYG_013-15a>¶
　¶
　¶
　¶
　¶
　¶
　¶
　¶
看髙節停鸞¶
<pb:KR4d0509_WYG_013-15b>¶
　　　四¶
賞梅觀竹不暇鑱黄獨白玉炊香連碧玊富殺山人林¶
谷　幾年道路艱難眼明今日相看便結嵗寒心友休¶
敎夢到槐安¶
　　　五(題郭思/誠山居)¶
西巖仙老身在蓬萊島竹月松雲塵不到况有清風自¶
掃　霜溪淺碧摇沙烟村落照明霞説與門前鷗鷺仙¶
家又是漁家¶
<pb:KR4d0509_WYG_013-16a>¶
　　　憶秦娥(和希孟張/中丞韻)¶
山人笑人間不識山間妙山間妙嵐光浮動半江殘照¶
　移文莫待山英校烟霞曽結三生好三生好白雲深¶
鎖葛洪丹竈¶
　　　二¶
山瓢飲太空為幕雲為枕雲為枕松聲萬壑月明風冷¶
　人生未老宜先省塵寰儘有清閒境清閒境孤雲野¶
鶴杳無蹤影¶
<pb:KR4d0509_WYG_013-16b>¶
　　　三¶
山花舞巖姿能笑禽能語禽能語百年心事一犁春雨¶
　神仙護短多官府老夫只解為農圃為農圃乾坤休¶
問幾畨今古¶
　　　四¶
山雞唱少年中夜心悲壯心悲壯世間何事不來眉上¶
　迷途未逺奚惆悵五湖烟水春摇蕩春摇蕩誰知平¶
地拍天風浪¶
<pb:KR4d0509_WYG_013-17a>¶
　　　五(送牛農/師二首)¶
春山碧詩成馬上應相憶應相憶盧溝橋畔晚烟如織¶
　人生有别休多惜但悲後㑹知何日知何日暮雲心¶
緒斷鴻消息¶
　　　六¶
長安陌東風楊栁花如雪花如雪青條無數為君攀折¶
　少年剛道輕離别臨岐未信心如鐵心如鐵舊懐新¶
恨滿梁殘月¶
<pb:KR4d0509_WYG_013-17b>¶
　　　菩薩蠻(寄都下/友人)¶
慿髙日望金臺路黄沙盡處空烟樹歳晚足蕭疎雁聲¶
無夜無　簿書憐俗態人道儒酸在何以慰相思半年¶
無好詩¶
　　　二(寄中書/諸公)¶
三司笑面鞾紋皺鹺官憔悴非詩瘦紅袖寫烏絲誰曽¶
夢見之　淮鹽真是白染得須成雪天上有神仙能敎¶
白復𤣥¶
<pb:KR4d0509_WYG_013-18a>¶
　　　浣溪沙¶
修黛横愁苦愛顰頳霞亂玉更宜嗔嗅香挼蘂奈何春¶
　織就回文難盡意寫成離字也傷神他年不及卷中¶
人¶
　　　二(護聖寺/汎舟)¶
花露濃沾桂棹香栁風輕拂葛衣凉放歌深入水雲鄉¶
　荷葉杯中傾緑醑𤓰皮船上載紅粧都堂何似住溪¶
堂¶
<pb:KR4d0509_WYG_013-18b>¶
　　　三(逰善/應)¶
崖上留題破紫烟巖前瀹茗挹清泉爛遊三日酒如川¶
　有水有山髙士宅無風無雨小春天人間真見地行¶
仙¶
　　　如夢令¶
桃李春風不耐好在西山如黛䇿馬看山來政爾青青¶
相待無奈無奈却被暮雲妨礙¶
　　　二¶
<pb:KR4d0509_WYG_013-19a>¶
一片蒼苔鑿破百折清泉分過長日午隂圎自挈胡牀¶
來坐斯可斯可從此閒身屬我¶
　　　三¶
昨夜庭梧隕翠詩思尤便爽氣無事要生悲可笑宋家¶
多事衰矣衰矣但挍鄰翁酒味¶
　　　四¶
火榻只宜春早紙帳不知天曉枕上問山僮門外雪深¶
多少休掃休掃收拾老夫茶竈¶
<pb:KR4d0509_WYG_013-19b>¶
　¶
　¶
　¶
　¶
　¶
　¶
　¶
　圭塘小藁卷十三¶
